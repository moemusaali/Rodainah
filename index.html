<html>
<head>
<title>my love of my life birthday</title>
<font color="black" face="Times New Roman">
اذا انتي قدرتي تخشي الحاجة دي وبتقري في الرسالة دي معناها انا نجحت اني احاول اعمل ليك شي يبسطك في عيدميلادك, قاعد اكتب ليك في الرسالة دي الليلة نحن في بداية شهر 10 عيدميلادك لسا وانتي اسي مفتكراني نايم لكن كزبتا عليك من ما بدا الشهر دا وانا ما بنوم بالليل بحاول اكتب واخطط لي اني كيف اخليك تنبسطي بي عيديلادك اكتر انبساطة ممكن تعيشيها لانو دا العيدميلاد الكان مخطط اننا نكوون فيهو مع بعض بس الظروف جبرتنا وبعدتنا من بعض بس انا داير اوريك انو مهما كانت المسافات بيناتنا انا ما حوقف في يوم اني اخليك مبسوطة ولا حوقف اني اظهر ليك اني بحبك قدر كيف. طول الايام الفاتت وانا بخطط انو مفروض اكتب شنو ولا اقوول ليك شنو هنا بس في النهاية قررت اني اكتب واتكلم زي كل مرة ما واحاول اعبر ليك عن حبي وكل ما تزهجي وتعملي سكان للتيشيرت تتذكريني وتقري الكلام دا. اول شي عاوز اقولو ليك واذكرك بي اني قدر كيف حاسي روحي محظووظ ومبسوط وانا عندي حبيبة زيك في حياتي ومبسوط اننا عشنا مع بعض كل الحياة الفاتت دي وانتي كل يوم بتثبتي لي اني اخترت صاح وانا بالجد قاعد ابني في حياتي على العلاقة الصاح مبسوط كيف وانو نحن داخلين على السنة التانية مع بعض البناتنا كل يوم ماشي يكبر ويتطور, طول ما انا معاك ما فشلتي يوم انك تغيري مزاجي او توعيني لي حاجات انا ما شايفها قدامي او تقيفي جمبي عمري معاك ما حسيت بي وحدة ولا حسيت اني محتاج زول غيرك ولا في حاجة ناقصاني دايما وانتي معاي اخت وصحبة وحبيبة وام ودكتورة ومرشدة واي مشكلة بمر بيها ما بتطمن الا لمن تكوني معاي في الخط وانا بسمع فيك وبشوفك مجتهدة معاي بتحاولي تحلي مشاكلي او تطلعيني من الاحسايس الانا فيها.
مشتاق شديد لي حياتنا ونحن مع بعض ولي ايامنا  ومرقاتنا واللحظات حقتنا البننفصل منها عن اي شي في العالم وبنكون حاسين انو الدنيا دي كلها حقتنا بس والله يا بيبي ماف حاجة مخلياني اتصبر على الوضع دا غير اني البعمل فيهو دا اسي من اجل انو الكنا بنعيشو دا نقدر نعيشو للابد.
حرجع واتكلم عن قدر كيف انا بحبك يا بيبي وانتي بالنسبة لي طوق النجاة من الدنيا ومن كل مشاكلها وانتي بيتي وسريري ودفاي وكل احاسيس الامان بحس بيها في صوتك وفي وشك وريحتك وحضنك وملمسك, نفسي اكون جمبك الليلة وامسكك من يدك واحضنك واتمنى ليك سنة سعيدة واحتفل بيك واعيشك ملكة زي ما انتي بتستاهلي لانو بالجد انتي بتستاهلي كل الخير والفرح والسعادة الفي الدنيا دي وقدر ما اكتب ولا اعبر ما حقدر اوفي واكفي حقك ولا حقدر اوصل ليك احاسيسي ليك بس كل البحاول اقولو اني ابقي عافية يا ست الناس وخليك قوية زي ما انا دايما شايفك اتبسطي وما تخلي حاجة تهزك واعرفي اني جمبك ومعاك لحدي اخر لحظة في حياتك داير اختم بي اني بحبك شديد بس زي ما قال فرفور (لو احبك انا العمر كلو برضي شاعر ما كفاني)❤️
حبيبك البحبك شديد :بسبوسي ❤️
</font>
</body>
</html>